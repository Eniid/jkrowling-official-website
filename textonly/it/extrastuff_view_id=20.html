<html>
<head>
<title>Sito ufficiale di J.K.Rowling</title>
<meta name="DESCRIPTION" content="Jump aboard the Hogwart Express to come on a fantastic adventure at the official JK Rowling Website. See what's on my desk.  Read all about me, JK Rowling, and what inspired and still inspires the Harry Potter series.  Read the very latest news. See what the latest rumours are and get all the gossip. There are hidden pieces of Potterania hidden all around the site.  Finding these gains you rewards to store in your scrapbook.  Get answers to your Frequently Asked Questions. The non-Flash area aims to deliver all the information to W3C AA priority standards. ">
<meta name="KEYWORDS" content="JK Rowling, Harry Potter, the philosophers stone, the chamber of secrets, the goblet of fire, hogwarts school of witchcraft, W3C AA priority standard,Prisoner of Azkaban, Goblet of Fire, Order of the Phoenix, The Sorcerers Stone, half blood prince">
<meta name="author" content="Site design and technology by Lightmaker.com">
<!-- http://www.lightmaker.com -->
<!-- tel: +44 (0)1892 615015 -->
<!-- code copyright Lightmaker 2007 -->
<meta http-equiv="pragma" content="no-cache">
<meta name="language" content="English">
<meta name="charset" content="ISO-8859-1">
<meta name="distribution" content="Global">
<meta name="rating" content="General">
<meta name="expires" content="Never">
<meta name="robots" content="Index, Follow">
<meta name="revisit-after" content="7 Days">
<meta http-equiv="Content-Type" content="text/html;charset=utf-8" />
<link rel="icon" href="../../favicon.ico">
<link rel="stylesheet" href="../_include/css/textonly.css" type="text/css"> 
</head>
<body>
<font face="Arial, Verdana, Helvetica, sans-serif" size="4">
<h1>Sito ufficiale di J.K.Rowling</h1>

<p><a href="#content">Salta navigazione</a></p>



<hr>
<p>Navigazione: 
<a href=".">Diario</a>
|
<a href="news.html">Notizie</a>
|
<a href="rumours.html">Voci</a>
|
<a href="rubbishbin.html">Spazzatura</a>
|
<a href="faq.html">Domande frequenti</a>
|
<a href="fansite.html">Siti dei fan</a>
|
<a href="biography.html">Biografia</a>
|
<a href="extrastuff.html">Extra</a>
|
<a href="wotm.html">Archivio dei Maghi del mese</a>
<span id="birthday"> |
<a href="anniversary.html">Buon compleanno</a></span>
|
<a href="links.html">Collegamenti</a>
</p>
<script>
	var a =  new Date();
	var dates =
	[630,631,711,722,819,904,917,930,1029,1106,1112,9,106,201,210,301,415,505,528]
	if (dates.indexOf(a.getMonth()*100+a.getDate()) == -1)
		{document.getElementById("birthday").style.display = "none";}
</script>

<hr>
<a name="content"></a>


<h2>Sezione: Extra</h2>
 


<h3>Gufi</h3>
<p>I gufi, e gli uccelli della stessa specie, compaiono nelle superstizioni di molti paesi del mondo. Per i greci la civetta era il simbolo di Atena, dea della sapienza e della guerra, e vedere una civetta in volo sull’esercito greco prima di una battaglia era considerato un presagio di vittoria. Per i romani, d’altra parte, il gufo era un animale di cattivo auspicio, che annunciava morte e disastri. In Gran Bretagna si dice che porti sfortuna vedere un gufo durante il giorno; mi sono divertita con questa superstizione nel primo capitolo della &quot;Pietra filosofale&quot; in cui, naturalmente, l'esplosione di gufi in volo in pieno giorno rappresentava qualcosa di molto fortunato, anche se i Babbani non lo sapevano.<br><br>I gufi dei miei libri riflettono in parte la personalità dei rispettivi maghi. Il povero Ron ha Leotordo, che è un assiolo (un gufo molto piccolo con ciuffi auricolari; grazioso, ma decisamente poco appariscente). Il povero, esausto Errol è un allocco di Lapponia, che, secondo me, è in assoluto il gufo dall’aspetto più comico; digitate “allocco di Lapponia” in Google se volete vedere che cosa intendo. Naturalmente ho assegnato al mio eroe quello che considero il gufo più bello di tutti: la civetta delle nevi o gufo delle nevi. Non è nativa della Gran Bretagna, quindi ho pensato che avrebbe aumentato il prestigio di Harry a Hogwarts (non ci sono altre civette delle nevi lì, come sicuramente avrete notato). Qualunque esperto di gufi, però, vi dirà che Edvige ha un comportamento decisamente atipico. Solo dopo aver consegnato all’editore la Pietra filosofale mi sono resa conto del fatto che le civette delle nevi sono animali diurni. Credo poi che sia stato mentre scrivevo la Camera dei segreti che ho scoperto che le civette delle nevi sono anche silenziose, le femmine persino più dei maschi. Quindi tutte le escursioni notturne di Edvige e i suoi numerosi stridii di rimprovero possono essere interpretati come dimostrazioni dei suoi grandi poteri magici o della mia penosa carenza di ricerche, come preferite.<br><br>(Incidentalmente: negli ultimi tempi la stampa è stata inondata da articoli sull’aumento della popolarità dei gufi come animali domestici, presumibilmente come risultato dei libri di Harry Potter. Se davvero qualcuno, leggendo i miei libri, ha pensato che un gufo sarebbe felice di stare chiuso in una gabbietta e di vivere in una casa, vorrei cogliere questa occasione per dire il più energicamente possibile: non è così! non fatelo, per favore!).</p>


<hr>
Tutti i diritti riservati JK Rowling.<br>

<a href="http://www.lightmaker.com/" target="_blank">Sito prodotto da Lightmaker</a>
</font>
</body>
</html>
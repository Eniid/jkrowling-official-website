<html>
<head>
<title>Sito ufficiale di J.K.Rowling</title>
<meta name="DESCRIPTION" content="Jump aboard the Hogwart Express to come on a fantastic adventure at the official JK Rowling Website. See what's on my desk.  Read all about me, JK Rowling, and what inspired and still inspires the Harry Potter series.  Read the very latest news. See what the latest rumours are and get all the gossip. There are hidden pieces of Potterania hidden all around the site.  Finding these gains you rewards to store in your scrapbook.  Get answers to your Frequently Asked Questions. The non-Flash area aims to deliver all the information to W3C AA priority standards. ">
<meta name="KEYWORDS" content="JK Rowling, Harry Potter, the philosophers stone, the chamber of secrets, the goblet of fire, hogwarts school of witchcraft, W3C AA priority standard,Prisoner of Azkaban, Goblet of Fire, Order of the Phoenix, The Sorcerers Stone, half blood prince">
<meta name="author" content="Site design and technology by Lightmaker.com">
<!-- http://www.lightmaker.com -->
<!-- tel: +44 (0)1892 615015 -->
<!-- code copyright Lightmaker 2011 -->
<meta http-equiv="pragma" content="no-cache">
<meta name="language" content="English">
<meta name="charset" content="ISO-8859-1">
<meta name="distribution" content="Global">
<meta name="rating" content="General">
<meta name="expires" content="Never">
<meta name="robots" content="Index, Follow">
<meta name="revisit-after" content="7 Days">
<meta http-equiv="Content-Type" content="text/html;charset=utf-8" />
<link rel="icon" href="../../favicon.ico">
<link rel="stylesheet" href="../_include/css/textonly.css" type="text/css"> 
</head>
<body>
<font face="Arial, Verdana, Helvetica, sans-serif" size="4">
<h1>Sito ufficiale di J.K.Rowling</h1>

<p><a href="#content">Salta navigazione</a></p>



<hr>
<p>Navigazione: 
<a href=".">Diario</a>
|
<a href="news.html">Notizie</a>
|
<a href="rumours.html">Voci</a>
|
<a href="rubbishbin.html">Spazzatura</a>
|
<a href="faq.html">Domande frequenti</a>
|
<a href="fansite.html">Siti dei fan</a>
|
<a href="biography.html">Biografia</a>
|
<a href="extrastuff.html">Extra</a>
|
<a href="wotm.html">Archivio dei Maghi del mese</a>
<span id="birthday"> |
<a href="anniversary.html">Buon compleanno</a></span>
|
<a href="links.html">Collegamenti</a>
</p>
<script>
	var a =  new Date();
	var dates =
	[630,631,711,722,819,904,917,930,1029,1106,1112,9,106,201,210,301,415,505,528]
	if (dates.indexOf(a.getMonth()*100+a.getDate()) == -1)
		{document.getElementById("birthday").style.display = "none";}
</script>

<hr>
<a name="content"></a>


<h2>Sezione: Domande frequenti</h2>
 

<h4>(AVVERTIMENTO)</h4>
<h3>Che cosa è successo esattamente quando Voldemort, nella foresta, ha usato la maledizione Avada Kedavra contro Harry?</h3>
<p>Voldemort ha nuovamente violato profonde leggi della magia che non capiva, ma c’è dell’altro.<br><br>Avendo dentro di sé sangue di Harry, Voldemort mantiene in vita il potere protettivo di Lily su Harry. Quindi Voldemort stesso funge quasi da Horcrux per Harry, a parte il fatto che il potere del sacrificio di Lily è una forza positiva che non solo continua a legare Harry alla vita, ma dà a Voldemort stesso un’ultima possibilità (Dumbledore allude a quest’ultima speranza nel capitolo 35). Voldemort ha involontariamente messo dentro di sé qualche goccia di bontà; se si fosse pentito, avrebbe potuto ottenere una guarigione più profonda di quanto chiunque potesse immaginare. Ma, naturalmente, ha rifiutato di provare rimorso.<br><br>Voldemort, inoltre, usa la bacchetta di sambuco: la bacchetta che in realtà appartiene a Harry. Non funziona bene contro il suo vero proprietario; nessuna maledizione lanciata da Voldemort contro Harry funziona bene, né la maledizione Cruciatus né la maledizione mortale. La maledizione Avada Kedavra, tuttavia, è così potente che danneggia Harry, e riesce anche a uccidere la parte di lui che non è davvero lui: in altre parole, il frammento dell’anima di Voldemort che è ancora attaccata alla sua. Inoltre la maledizione ferisce Harry così gravemente che avrebbe potuto morire se avesse scelto quella strada (Dumbledore dice che può scegliere se risvegliarsi o no). Ma Harry decide di lottare per tornare cosciente, sfrutta la “via di fuga” di Lily e torna nel regno dei vivi.<br><br>Ci tengo a precisare che ho sempre visto questo tipo di magie (quelle molto profonde, che riguardano la vita e la morte) come essenzialmente non-scientifiche; in altre parole, non esiste una formula “Bacchetta di Sambuco + Sangue di Lily = Sopravvivenza Assicurata”. Quello che conta, alla fine, sono le scelte di Harry e di Voldemort. A entrambi sono state date determinate armi e protezioni, ma il potere di questi oggetti e degli avvenimenti del passato dipende da quanto vengono capiti e da come vengono usati. Harry ha una comprensione più profonda e più vera del significato degli oggetti e degli eventi passati; ma i suoi più grandi poteri, quelli che lo salvano, sono il libero arbitrio, il coraggio e la convinzione morale.<br></p>


<hr>
Tutti i diritti riservati JK Rowling.<br>

<a href="http://www.lightmaker.com/" target="_blank">Sito prodotto da Lightmaker</a>
</font>
</body>
</html>
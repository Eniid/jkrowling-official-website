<html>
<head>
<title>Sito ufficiale di J.K.Rowling</title>
<meta name="DESCRIPTION" content="Jump aboard the Hogwart Express to come on a fantastic adventure at the official JK Rowling Website. See what's on my desk.  Read all about me, JK Rowling, and what inspired and still inspires the Harry Potter series.  Read the very latest news. See what the latest rumours are and get all the gossip. There are hidden pieces of Potterania hidden all around the site.  Finding these gains you rewards to store in your scrapbook.  Get answers to your Frequently Asked Questions. The non-Flash area aims to deliver all the information to W3C AA priority standards. ">
<meta name="KEYWORDS" content="JK Rowling, Harry Potter, the philosophers stone, the chamber of secrets, the goblet of fire, hogwarts school of witchcraft, W3C AA priority standard,Prisoner of Azkaban, Goblet of Fire, Order of the Phoenix, The Sorcerers Stone, half blood prince">
<meta name="author" content="Site design and technology by Lightmaker.com">
<!-- http://www.lightmaker.com -->
<!-- tel: +44 (0)1892 615015 -->
<!-- code copyright Lightmaker 2007 -->
<meta http-equiv="pragma" content="no-cache">
<meta name="language" content="English">
<meta name="charset" content="ISO-8859-1">
<meta name="distribution" content="Global">
<meta name="rating" content="General">
<meta name="expires" content="Never">
<meta name="robots" content="Index, Follow">
<meta name="revisit-after" content="7 Days">
<meta http-equiv="Content-Type" content="text/html;charset=utf-8" />
<link rel="icon" href="../../favicon.ico">
<link rel="stylesheet" href="../_include/css/textonly.css" type="text/css"> 
</head>
<body>
<font face="Arial, Verdana, Helvetica, sans-serif" size="4">
<h1>Sito ufficiale di J.K.Rowling</h1>

<p><a href="#content">Salta navigazione</a></p>



<hr>
<p>Navigazione: 
<a href=".">Diario</a>
|
<a href="news.html">Notizie</a>
|
<a href="rumours.html">Voci</a>
|
<a href="rubbishbin.html">Spazzatura</a>
|
<a href="faq.html">Domande frequenti</a>
|
<a href="fansite.html">Siti dei fan</a>
|
<a href="biography.html">Biografia</a>
|
<a href="extrastuff.html">Extra</a>
|
<a href="wotm.html">Archivio dei Maghi del mese</a>
<span id="birthday"> |
<a href="anniversary.html">Buon compleanno</a></span>
|
<a href="links.html">Collegamenti</a>
</p>
<script>
	var a =  new Date();
	var dates =
	[630,631,711,722,819,904,917,930,1029,1106,1112,9,106,201,210,301,415,505,528]
	if (dates.indexOf(a.getMonth()*100+a.getDate()) == -1)
		{document.getElementById("birthday").style.display = "none";}
</script>

<hr>
<a name="content"></a>


<h2>Sezione: Extra</h2>
 


<h3>BACCHETTE</h3>
<p>Nel 1990, quando ho scritto la prima bozza del sesto capitolo della “Pietra filosofale”, ho assegnato a Harry una bacchetta fatta di legno di agrifoglio. Non è stata una decisione arbitraria: l’agrifoglio ha certe connotazioni che erano perfette per Harry, soprattutto se viste in contrasto con le tradizionali associazioni del tasso, di cui è fatta la bacchetta di Voldemort. Secondo la tradizione europea l’agrifoglio (il nome in inglese, “holly”, deriva da “holy”, santo) respinge il male, mentre il tasso, che può avere un’incredibile longevità (nel Regno Unito ci sono tassi che hanno più di duemila anni), può simboleggiare sia la morte che la resurrezione; la linfa, inoltre, è velenosa.<br><br>Poco tempo dopo avere dato a Harry la sua bacchetta di agrifoglio-e-fenice mi imbattei in una descrizione del modo in cui i Celti avevano assegnato alberi diversi alle varie parti dell’anno e scoprii che, per pura coincidenza, avevo assegnato a Harry il legno “giusto” per il suo giorno di nascita. Decisi quindi di dare anche a Ron e a Hermione i tipi di legno appropriato secondo i Celti. Ron, nato nel periodo 18 febbraio – 17 marzo, ha avuto una bacchetta di frassino (credo che in origine avessi pensato al faggio), e Hermione, nata fra il 2 settembre e il 29 settembre, ha ricevuto una bacchetta di legno di vite (non ricordo proprio che cosa avessi deciso in origine; forse, a quello stadio, non le avevo ancora assegnato un tipo di legno).<br><br>Ho utilizzato le corrispondenze celtiche solo per Ron e Hermione. Hagrid, per esempio, ha una bacchetta di quercia anche se, secondo questo sistema celtico, avrebbe dovuto avere una bacchetta di sambuco. Nel Regno Unito la quercia è il “re della foresta” e simboleggia la forza, la protezione la fecondità; quale altro legno poteva “scegliere” Hagrid? In ogni caso mi piaceva avere una connessione nascosta, che conoscevo solo io (finora, perlomeno)  tra le bacchette di Harry, di Ron e di Hermione.  <br><br>Per chi è interessato alle corrispondenze tra gli alberi e le varie parti dell’anno celtico, ecco qui sotto la tabella che ho usato. Se fra voi ci sono esperti degli alberi celtici, mi scuso per le eventuali inesattezze riprodotte (nel tempo passato dalla mia prima scoperta di queste informazioni, ho trovato lievi differenze tra le varie fonti).<br><br>24 dicembre – 20 gennaio = Betulla (Beth)<br>21 gennaio – 17 febbraio = Sorbo (Luis)<br>18 febbraio – 17 marzo = Frassino (Nion)<br>18 marzo – 14 aprile = Ontano (Fearn)<br>15 aprile – 12 maggio = Salice (Saille)<br>13 maggio – 9 giugno = Biancospino (Huath)<br>10 giugno – 7 luglio = Quercia (Duir)<br>8 luglio – 4 agosto = Agrifoglio (Tinne)<br>5 agosto – 1 settembre = Nocciolo (Coll)<br>2 settembre – 29 settembre = Vite (Muin)<br>30 settembre – 27 ottobre = Edera (Gort)<br>28 ottobre – 24 novembre = Canna di palude (Ngetal)<br>25 novembre – 23 dicembre = Sambuco (Ruis)</p>


<hr>
Tutti i diritti riservati JK Rowling.<br>

<a href="http://www.lightmaker.com/" target="_blank">Sito prodotto da Lightmaker</a>
</font>
</body>
</html>